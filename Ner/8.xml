
gujarat_samachar_date_20020117_guj_national_5_news12

બજેટ સત્રમાં એપીએમ નું  વિધેયક રજૂ કરવામાં આવશે
હલ્દીયા ,તા.૧૬
કેન્દ્રીય પેટ્રોલિયમ પ્રધાન  રામનાઇક ે  જણાવ્યું છે કે પેટ્રોલિયમ ઉત્પાદનો પરની નિયંત્રિત કિંમત પધ્ધતિ  દૂર કરવા અંગેનું વિધેયક આગામી બજેટ સત્રમાં રજૂ કરાશે.  આ વિધેયકને હજી કેબિનેટની મંજુરી મળવાની બાકી છે. ચાલુ વર્ષના  ૧ એપ્રિલથી આ પધ્ધતિ દુર થયા છતાં એલપીજી અને કેરોસીન ની  સબસીડી ચાલુ રહેશે. હાલમાં એલપીજી પર અપાતી રૂા.૯૫ની સબસીડી આગામી  ત્રણથી પાંચ વર્ષમાં ગ્રાહકો પાસેથી વસૂલ કરવાનું શરૂ કરાશે.
ફૂલન નો પતિ ઉમેદસિંહ મિરઝાપુર થી  ચૂંટણી લડશે
નવીદિલ્હી ,તા.૧૬
અત્યાર સુધી રાજકારણમાં પ્રવેશવાનો  સતત ઇન્કાર કરનાર સ્વ. ફૂલન દેવી ના પતિ ઉમેદસિંહ ે ઉત્તારપ્રદેશ  વિધાનસભા ની મિરઝાપુર બેઠક પરથી ચૂંટણી લડવા ઉમેદવારી નોંધાવશે.  મિરઝાપુર ની જનતાએ સ્વ. ફૂલન ના અધૂરા કાર્યો પુરા કરવા મને કરેલા  દબાણને કારણે જ મેં રાજકારણમાં પ્રવેશવાનું નક્કી કર્યું હોવાનું  તેમણે ઉમેર્યું હતું.
રાજસ્થાન માં ૧૫ મોર મૃત હાલતમાં  મળી આવ્યા
રાજસનંદ (રાજસ્થાન ) તા.૧૬
રાજસ્થાન ના કાંકરોલી વિસ્તારમાં આવેલા  બે ખેતરમાંથી ૧૫ મોર ના મૃતદેહ મળી આવતાં સમગ્ર પંથકમાં અરેરાટી  ફેલાઈ ગઈ છે. કાંકરોલી -એમ.ડી. સરહદ ે આવેલા આ ખેતરોમાંથી  મૃત હાલતમાં મળી આવેલા ૧૫ રાષ્ટ્રીય પક્શી મોર ના કરૂણ અંજામ પાછળનું  કારણ જાણવા મળ્યું નથી.
મોર ખેતરોની વાડની પાસેથી મળીઆવ્યા  હતા. જ્યારે ખેતરોમાં પાક લહેરાઈ રહ્યો હતો. પંખીઓ ના ખાવામાં  કોઈ ઝેરી બીજ આવી ગયા હોય એમ મનાય છે. ગયે વર્ષે પણ એમ.ડી .  અને નાંદોલી ગામમાં કેટલાક મોર મૃત્યુ પામ્યા હતા.
કાબૂલ ઇન્ટરનેશનલ એરપોર્ટ શરૂ  થયું
કાબૂલ ,તા.૧૬
ભારે બોંબમારાનો ભોગ બનેલું કાબૂલ  ઇન્ટરનેશનલ એરપોર્ટ આજે પુન: સત્તાાવાર રીતે શરૂ થયું હતું.  આગામી સપ્તાહથી વિદેશી વિમાનોની અવરજવર પણ શરૂ થઇ જશે. ડિસેમ્બર  મહિનાથી આ એરપોર્ટ પરથી ડીમેસ્ટીક ફ્લાઇટો મર્યાદિત ધોરણે  શરૂ કરાઇ હતી. મુખ્ય રન-વે ઉપર સમારકામ અને સુરંગોની સફાઇ બાદ  એરપોર્ટ પુન: શરૂ થયું હતું.
અફઘાન એરલાઇન્સ પરથી પ્રતિબંધ  હટ્યો
યુએન ,તા.૧૬
યુએન સુરક્શા સમિતિ એ અફઘાનિસ્તાન ની  ડોમેસ્ટીક એરલાઇન-એરિયાના પરથી પ્રતિબંધ ઉઠાવી લીધો છે.  ગયા વર્ષે બિન લાદેન ને સોંપી દેવા તાલીબાનો ઉપર દબાણ  લાવવા યુએન દ્વારા આ પ્રતિબંધ લાદવામાં આવ્યો હતો. જો  કે, એરલાઇન્સને તેનું કામકાજ શરૂ કરવા સપ્તાહો લાગશે કારણ કે એક  બે વિમાનોને બાદ કરતાં તેના તમામ વિમાનો નાશ પામ્યા છે.
ફર્નાન્ડિઝ અમેરિકા પહોંચ્યા
ભારતના સંરક્શણ પ્રધાન જ્યોર્જ ફર્નાન્ડિઝ છ દિવસના પ્રવાસે આજે અમેરિકા પહોંચ્યા છે. ફર્નાન્ડિઝ બુશ વહીવટી  તંત્રના ટોચના અધિકારીઓને પણ મળશે અમેરિકા થી હથિયારો ખરીદવા  પર પણ વાતચીત થશે.
ભારત થી રવાના થતાં પહેલાં ફર્નાન્ડીઝે ગઇકાલે સાંજે પત્રકારોને જણાવ્યું હતું કે તેઓ હથિયારો અને સાધનોની  શોપીંગ લીસ્ટ લઇને અમેરિકા જઇ રહ્યાં નથી તેમ છતાં પણ તેમણે કહ્યું  કે ગયા વર્ષે જુલાઇમાં શ્રી રમ્સફિલ્ડ ના દિલ્હી પ્રવાસ દરમિયાન  તેમને સોંપવામાં આવેલી યાદીને જલ્દીથી મંજુરી આપવા માટે  ભારત મુકશે.
ઘાસચારા કૌભાંડમાં સીબીઆઇ ને  નોટિસ
સુપ્રિમ કોર્ટે આજે બિહારના માજી મુખ્યપ્રધાનો લાલુપ્રસાદ યાદવ અને જગન્નાથ મિશ્રા એ ઝારખંડ વડી અદાલત ના  નિર્ણયને પડકારતી કરેલી અરજી અંગે સીબીઆઇ ને નોટિસ પાઠવી છે. સોમવારે  આ અંગેની વધુ સુનાવણી હાથ ધરવામાં આવશે.
ઝારખંડ વડી અદાલત ે તા.૧૦ જાન્યુઆરીના  રોજ બંનેની જામીન અરજી રદ કરી હતી.
ભિલોડા નજીક એક પરણેતરની હત્યા
મેઘરજ , તા. ૧૬
સાબરકાંઠા જિલ્લાના ભિલોડા તા.ના  વણઝર ગામે એક પરણેતર મહિલાની હત્યા પરિવારજનોએ કરતાં સારા યે પંથકમાં  ચકચાર જગાવી છે.
વિગત એવી છે કે ભિલોડા તા.ના દહે ગામડીના  વસંતબા જાડેજા ને તાલુકાના મોટી વણઝર ગામે નટવરસિંહ જોડે પરણાવેલ લગ્ન  બાદ ત્રણ સંતાનો હતા ગઈકાલે પરિવારજનોમાં કંકાસ થતાં શ્રીમતી  વસતબા નું ગળુ દબાવી મોત નિપજ્યું હતું ત્યાં બનાવની જાણ થતાં  અનારસિંહ જાડેજા એ શામળાજી પોલીસ સ્ટેશન ે નવનલિંહ , રમીલાબા , કમળાબા  અને દેવેન્દ્રસિંહ જાડેજા સામે ફરિયાદ નોંધાવેલ છે. આરોપીઓ  ફરાર થઈ ગયા છે.
                             


